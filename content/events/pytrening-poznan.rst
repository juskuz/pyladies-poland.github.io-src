.. -*- coding: utf-8 -*-

PyTrening z PyLadies 2.0 w Poznaniu
###################################

:date: 2015-10-21 18:00
:modified: 2015-10-22 00:11
:slug: pytrening-poznan
:authors: PyLadies Poland
:summary: PyTrening 2.0 Poznań

:category: events
:img_name: pytrening2.png
:location: Poznań

Darmowe warsztaty dla początkujących entuzjastów Pythona były prowadzone w każdą środę w trakcie
roku akademickiego 2015/2016.

Na każdym spotkaniu pracowaliśmy w oparciu o zaproponowane przez głównego mentora zadanie.
Rozwiązywaliśmy je wykorzystując poznane wcześniej mechanizmy języka. W toku pracy poznawaliśmy
nowe, kolejne narzędzia.

W zajęciach aktywnie uczestniczyła grupa mentorów, którzy na bieżąco nakierowywali poszczególnych
uczestników na właściwy trop.

Udział w kolejnych warsztatach mógł wymagać pewnej dozy systematycznej pracy  w domu. Na
kolejnych spotkaniach nie robiliśmy wielu powtórek. Staraliśmy się szybko wprowadzać nowe narzędzia,
tak by mogli do nas dołączać kolejni, nowi entuzjaści o nieco wyższym poziomie znajomości języka.
Posiadane materiały mogły posłużyć do samodzielnego nadrobienia ewentualnych zaległości.

Do udziału w warsztatach nie było potrzebne wykształcenie informatyczne. Gościliśmy osoby w
każdym wieku. Panowie byli także mile widziani!

Do warsztatów można było dołączyć w dowolnej chwili, nie były wymagane zapisy.

Spotkania odbywały się w Centrum Wykładowym Politechniki Poznańskiej przy ulicy Piotrowo 2 w
Poznaniu w godzinach 18:30-20:00.

Na zajęcia każdy przychodził z własnym laptopem. Na miejscu zapewnialiśmy przedłużacze oraz dostęp do sieci.

Bieżącą i bardziej szczegółową informację o nadchodzących warsztatach znajdzesz poniżej oraz
na Facebook_'u.

Zapraszamy!


.. _Facebook: http://facebook.com/pyladiespoznan
