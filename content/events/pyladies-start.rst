.. -*- coding: utf-8 -*-

PyLadies.start()
#########################################

:date: 2017-09-23 00:00
:modified: 2017-09-23 00:00
:slug: pyladies-start
:authors: PyLadies Poland
:summary: PyLadies.start()

:category: events
:img_name: pyladies-start.jpg
:location: Poznań

23-24 września 2017 roku na terenie Międzynarodowych Targów Poznańskich odbył się nasz duży 
bezpłatny warsztat Pythona dla początkujących.
Uczestniczyło w nim ok.200 adeptów pythona, ponad 20 mentorów i rzesza osób z zespołu wsparcia.

Zajęcia trwały pełne dwa dni i prowadzili je doświadczeni mentorzy – programiści Pythona.

Uczyliśmy podstaw Pythona i wspólnie na bieżąco ćwiczyliśmy nowo nabywane umiejętności.
Warsztat został tak zaplanowany, by uczestnicy dołączyli następnie do naszych cotygodniowych 
spotkań PyTrening 4.0, które będą odbywały się w roku akademickim 2017/2018 w Poznaniu.
Będziemy na nich dalej szlifowali i rozwijali znajomość języka Python.

W warsztacie PyLadies.start() mógł wziąć udział każdy, niezależnie od płci, wieku,
wykształcenia, czy wykonywanego zawodu.
Warunkiem uczestnictwa było posiadanie własnego laptopa i przejście rekrutacji.
Każdy z uczestników został też poproszony o przyniesienie czegoś do jedzenia.
Zapewniliśmy ciepłe i zimne napoje.

Wsparło nas wielu sponsorów i partnerów: Allegro, Bulldogjob, D-Labs, Dreamplex, Egnyte, F-Secure, 
Go4Robots, Kids Code Fun, Lepszy Poznań, Mamstartup, MTP, Pearson IOKI, PLPUG, Sii, Synology, Tandem Pub.

Materiały z warsztatu są dostępne na stronie pyladiesstart.pl
Zapraszamy na PyTreningi 4.0, które rozpoczynamy w październiku!
